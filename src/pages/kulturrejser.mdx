---
title: Kulturrejser
---

## Kulturrejse: Tilblivelsen af den europæiske kultur

### HELLAS 2020

Fra lørdag den 6. juni til onsdag den 17. juni Tolv dage i vor kulturs vugge rejseleder og arrangør Anders Kingo i samarbejde med EUROLAND TRAVEL, Athen.

Deltag i en uforglemmelig rejse til vores kulturs vugge, hvor vi følger og forfølger de to kulturer – den græske og den jødisk-kristne – der har skabt den europæiske kultur. Som optakt til turen afholder jeg en studiekreds, i Helsingør og i Jylland (hvis interesse derfor), hvor jeg gennemgår den græske mytologi og historie og nogle hovedretninger inden for kunst, litteratur og filosofi. Også Paulus’ rejser til Filippi, Thessaloniki, Veria (Berøa), Korinth og Athen skildres. Desuden foretager jeg en detaljeret gennemgang af turen.

Pris: 15.500 kr. og inkluderer:
Fly Kastrup-Thessaloniki og Athen-Kastrup. Bus, guidning og rejseleder. Samtlige entréer. Overnatning på et 5-stjernet og seks 4-stjernede hoteller inkl. morgenmad og aftensmad. Der overnattes på dobbeltværelser. Tillæg for enkeltværelse 3.500 kr.

Depositum: kr.5.000 ved tilmelding. Restbeløbet senest otte uger før afrejse.
Indbetaling: Nordea, reg.nr. 2720, konto 4255 616 949.
Prisen inkluderer ikke: Drikkevarer, rejseforsikring, afbestillingsforsikring.
Ekstra: mine græske venner og jeg arbejder ihærdigt på at få indlagt i programmet: et klassisk græsk drama i et antikt amfiteater og vinsmagning på en vingård (mod ekstrabetaling).
Tilmelding: Anders Kingo, Hollandskevej 1, 3000 Helsingør, telefon 49 21 23 45, mail ank@km.dk Tilmeldingsblanket kan også hentes på min hjemmeside anderskingo.dk

Hent tilmeldingsblanketten
